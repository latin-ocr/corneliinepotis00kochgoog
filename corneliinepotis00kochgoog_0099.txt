78 · CORNELII NEPOTIS

1 V. Hac pugna pugnata Romam profectus est, nullo
resistente. in propinquis urbis montibus moratus est. cum
aliquot ibi dies castra habuisset et reverteretur Capuam,
Q. Fabius Maximus, dictator Romanus, in agro Falerno

2 ei se obiecit. hic clausus locorum angustiis noctu sine
ullo detrimento exercitus se expedivit ; Fabio, callidissimo
imperatori, verba dedit. namque obducta nocte sarmenta
in cornibus iuvencorum deligata incendit eiusque generis
multitudinem magnam dispalatam immisit. quo repentino
obiecto viso tantum terrorem iniecit exercitui Romanorum,

3 ut egredi extra vallum nemo sit ausus. hanc post rem
gestam nonita multis diebus M. Minucium Rufum, magi-
strum equitum, pari ac dictatorem imperio, dolo produ-
ctum in proelium fugavit. Tiberium Sempronium Grac·
chum, iterum consulem, in Lucanis absens in insidias
inductum sustulit. .M. Claudium Marcellum, quinquies

4 consulem, apud Venusiam pari modo interfecit. longum
est enumerare proelia. quare hoc unum satis erit dictum,
ex quo intelligi possit, quantus ille fuerit: quamdiu in Ita-
lia fuit, nemo ei in acie restitit, nemo adversus eum post
Cannensem pugnam in campo castra posuit.

1 VI. Hinc invictus patriam defensum revocatus bellum
gessit adversus P. Scipionem, quem ipse primo apud
Rhodanum, iterum apud Padum, tertio apud Trebiam

2 fugarat. cum hoc exhaustis iam patriae facultatibus cu-
pivit impraesentiarum bellum componere, quo valentior
postea congrederetur. in colloquium convenit3 conditio-

3 nos non convenerunt. post id sactum paucis diebus apud
Zamam cum eodem conflixit3 pulsus, incredibile dictu,
biduo et duabus noctibus Hadrumetum pervenit, quod

4 abest ab Zama circiter milia passus trecenta. in hac fuga
Numidae, qui simul cum eo ex acie excesserant, insidiati
sunt ei; quos non solum effugit, sed etiam ipsos oppressit.
Hadrumeti reliquos e fuga collegit3 novis delectibus pau-
cis diebus multos contraxit.

1 VH. Cum in apparando acerrime esset occupatus,
Carthaginienses bellum cum Romanis composuerunt ille
nihilo secius exercitui postea praeibit res ue in Africa
gessit itemque Mago frater eius usque ad l. Sulpicium,

2 O. Aurelium consules. his enim magistratibus legati Car·

 

