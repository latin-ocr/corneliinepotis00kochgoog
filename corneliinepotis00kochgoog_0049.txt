28 CORNELII NEPOTIS

nihil in bello oportere contemni, neque sine caussa dici,

4 matrem timidi flere non solere. neque tamen pro opinione
Thrasybuli auctae sunt opes. nam iam tum illis tempori-
bus fortius boni pro libertate loquebantur quam pugna-

sbant hinc in Piraeum transiit Munychiamque munivit. ·
hanchis tyranni oppugnare sunt adorti ab eaque turpiter
repulsi protinus in urbem armis impedimentisque amissis

trefugeruut usus est Thrasybulus non minus prudentia
quam fortitudine. nam cedentes violari vetuit: cives enim
civibus parcere aequum censebat. neque quisquam est vul.
aeratus, nisi qui prior impugnare voluit. neminem iacen-
tem veste spoliavit ; nil attigit, nisi arma, quorum indige-

7 bat, quaeque ad victum pertinebant. in secundo proelio
cecidit Critias, dux tyrannorum, cum quidem exadversus
Thrasybulum fortissime pugnaret.

1 III. Hoc deiecto Pausanias venit Atticis auxilio, rex
Lacedaemoniorum. is inter Thrasybulum et eos, qui ur-
bem tenebant, fecit pacem, his conditionibus: ne qui prae-
ter triginta tyrannos et decem, qui postea praetores creati
superioris more crudelitatis erant usi, afficerentur exilic,
neve bona publicarentur; rei publicae procuratio populo

a redderetur. praeclarum hoc quoque Thrasybuli, quod re-
conciliata pace, cum plurimum in civitate posset, legem
tulit, ne quis anteactarum rerum accusaretur neve mul·

3 taretur3 eamque illi oblivionis appellarunt. neque vero hanc
tautum ferendam amavit, sedetiam, ut valeret, effecit.
nam cum quidam ex iis, qui simul cum eo in exilio fuerant,
caedcmfaoere eorum vellent, cum quibus in gratiam reditum
erat publice, prohibuit et id, quod pollicitus erat, praestitit.

1 IV. Huic pro tantis meritis honoris corona a populo
data est, facta duabus virgulis oleaginis, quam quod amor
civium et non vis expresserat, nullam habuit invidiam mag-

2 nsque fuit gloria. bene ergo Pittacus ille, qui [in] septem
sapientum numero est habitus, cum Mytilenaei ei multa
milia iugerum agri munera darent, „Nolite oro vos,“ inquit,
„id mihi dare, quod multi invideant, plures etiam concu-
piscant: quare existis nolo amplius quam centum iugera,
quae et meam animi aequitatem et vestram voluntatem
indicent 3 nam parva munera diutina, locupletia non pro-

³ pria esse consuerunt.“ illa igitur corona contentus Thrasy-

 

